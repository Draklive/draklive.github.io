<section>
    <div class="middle">
        <h2>Du som går i årskurs 9</h2>
        <h3>Hej!</h3>
        <p>
            Att välja gymnasieprogram och rätt gymnasieskola kan vara svårt. Utbudet är idag enormt!<br>
            Mitt råd är att du som nu skall välja först funderar kring program och vad som passar dig bäst och kanske framför allt, intresserar dig mest! När du fått en känsla för program återstår det roliga: Vilken skola verkar mest lockande och vad skiljer skolorna åt när det gäller arbetssätt och specialiseringar.
        </p>
        <p>
            Jag och alla andra som jobbar på Rosendalsgymnasiet vill gärna berätta om vår skola och vad vi tycker är viktigast. Du är välkommen på studiebesök och följa med en dag! Hur det går till att boka ett studiebesök kan du se här på hemsidan.<br>
            Under läsåret kommer vi att ha Öppet hus två gånger. Du och dina föräldrar är välkomna den 23/11 18-21 samt den 2/2 18.00-20.00. 
        </p>

        <p>
            Slutligen vill jag tipsa om möjligheten att gå in på vårt intranät, Rosnet. Du hittar en länk till Rosnet på vår startsida. Intranätet gör det möjligt för oss på Rosendalsgymnasiet att fullt ut få glädje av våra datorer.<br>
            På Rosnet informerar vi och kommunicerar samt delar dokument och kan publicera redovisningar. Gå gärna in på några personalsidor så skapar du dig nog en bra bild av vår IT-miljö på skolan. En del sidor kommer bara rosendalselever åt men det mesta är öppet för alla.  
        </p>
        <p>
            Lycka till med ditt val!<br>
            Det finns många bra alternativ i Uppsala men bara ett Rosendal! 
        </p>
        <p>
            Vänliga hälsningar<br>
            Olof Oskarsson<br>
            Rektor
        </p>
    </div>
</section>
